# -*- mode: mandoku-view -*-
#+TITLE: 詩地理攷
#+DATE: 2015-09-23 09:36:43
#+PROPERTY: JUAN 6
<pb:KR1c0026_WYG_006-1a>¶
欽定四庫全書¶
　詩地理攷卷六　　　　　宋　王應麟　撰¶
　序¶
　　大庭¶
帝王世紀神農氏營曲阜故春秋稱魯大庭氏之庫¶
水經注魯縣即曲阜之地少昊之墟有大庭氏之庫¶
劉公幹魯都賦曰戢武器於有炎之庫(兖州今襲慶/府仙源縣)¶
　　虞¶
<pb:KR1c0026_WYG_006-1b>¶
括地志故虞城在陜州河北縣(今平/陸縣)東北五十里虞山¶
之上　皇甫謐曰堯以二女妻舜封之於虞今河東大¶
陽山虞城是¶
　　有夏¶
世紀禹受封為夏伯今河南陽翟是也　地理志潁川¶
郡陽翟夏禹國(今屬潁/昌府)¶
　　商(見前/)¶
　　周(見前/)¶
<pb:KR1c0026_WYG_006-2a>¶
　　陶唐¶
郡縣志曹州定陶故城堯所居也堯先居唐故曰陶唐¶
氏　世紀堯始封於唐今中山唐縣(定/州)　書惟彼陶唐¶
有此冀方正義云堯都平陽(今晉州/臨汾縣)¶
　　五霸¶
左傳五伯之霸也注夏伯昆吾商伯大彭豕韋周伯齊¶
桓晉文或曰齊桓晉文宋襄秦穆楚莊(昆吾豕韋見前/大彭郡縣志徐)¶
(州彭城縣古/大彭氏國)¶
<pb:KR1c0026_WYG_006-2b>¶
　　共和¶
古史共伯和者厲王時之賢諸侯也諸侯皆往宗焉因¶
以名其年謂之共和凡十四年按汲冢紀年共伯和于¶
王位故曰共和　左傳王子朝奔走告于諸侯曰厲王¶
戾虐萬民弗忍居于彘諸侯釋位以間王政宣王有志¶
而後效官則厲宣之間諸侯有去其位而代王為政者¶
矣　莊子曰共伯得乎丘首釋文云共山在河内共縣¶
西魯連子云共伯後歸于國得意共山之首　郡縣志¶
<pb:KR1c0026_WYG_006-3a>¶
衞州共城縣本周共伯國共伯奉王子靖立為宣王共¶
伯復歸于國¶
　周南　召南¶
　　雍州岐山之陽(見前/)¶
　　美陽縣¶
地理志右扶風美陽縣禹貢岐山在西北中水鄉周大¶
王所邑　郡縣志鳯翔府扶風縣本漢美陽縣地武徳¶
三年分岐山縣置圍川縣貞觀八年改為扶風　續漢¶
<pb:KR1c0026_WYG_006-3b>¶
志美陽縣有周城在縣西北南有周原¶
　　江漢汝(見前/)¶
　　雍梁荆豫徐揚¶
論語集注天下歸文王者六州惟青兖冀尚屬紂¶
　　豐(見前/)　周召之地(見前/)¶
　　周公封魯召公封燕元子世之其次子亦世守采¶
　　地在王官¶
魯燕(見前/)　宣王時召穆公虎春秋時周公黑肩閲召¶
<pb:KR1c0026_WYG_006-4a>¶
伯奐盈(召公采邑在孟州王屋縣周公采邑未/詳雍縣東北之周城春秋時已屬秦)¶
　　徐呉楚江黄六蓼邾滕紀莒¶
徐國(泗州臨淮/縣徐城鎮)呉國(平江府/呉縣)楚國(初都丹陽今歸州秭/歸縣東南七里後徙)¶
(枝江今江陵府枝江縣/文王都郢今江陵縣)江國(在汝南安陽縣安陽故/城在蔡州新息縣西)黄¶
國(在汝南弋陽縣/今光州定城縣)六國(廬江六縣故城在安豐軍安/豐縣南百三十里臯繇所封)蓼¶
國(在安/豐縣)邾國(襲慶府/鄒縣)滕國(徐州滕縣西南/十四里滕城)紀國(青州夀/光縣有)¶
(故/城)莒國(密州/莒縣)¶
　邶　鄘　衛¶
<pb:KR1c0026_WYG_006-4b>¶
　　大行¶
述征記大行山首始於河内(郡縣志在懐州河内縣北/二十五里修武縣北四十)¶
(二里武徳縣/北五十里)自河内北至幽州凡有八陘¶
　　衡漳¶
禹貢注漳水横流入河謂之衡漳(衡古/横字)　嶭氏曰濁漳¶
出潞州長子縣東至磁州武安縣入清漳清漳出平定¶
軍樂平縣合虖池易水東北至滄州清池入海清漳即¶
衡水也　易氏曰洺州洺水縣本漢斥漳縣地屬廣平¶
<pb:KR1c0026_WYG_006-5a>¶
國有衡漳故瀆俗名阿難渠在縣西二百步¶
　　兖州桑土之野¶
禹貢兖州桑土既蠶注云其地尤宜蠶桑因以名之蔡¶
氏曰兖地宜桑後世之濮上桑間猶可驗　孔氏曰今¶
濮水之上地有桑間濮陽在濮水之北是有桑土　樂¶
記注桑間在濮陽南(今開徳府/濮陽縣)¶
　　三監管叔蔡叔霍叔　紂城¶
管鄭州管城縣　蔡蔡州上蔡縣　霍晉州霍邑縣¶
<pb:KR1c0026_WYG_006-5b>¶
紂城括地志紂都朝歌故城在衞州東北七十三里朝¶
歌故城是也在衞州衞縣西二十二里謂之殷虛(衞縣/今省)¶
(入黎陽/為鎮)¶
　王¶
　　周東都王城¶
郡縣志河南府禹貢豫州之域在天地之中故三代皆¶
為都邑陽翟夏城禹都也偃師西亳湯都也周成王定¶
鼎於郟鄏使召公先相宅乃卜澗水東瀍水西是為東¶
<pb:KR1c0026_WYG_006-6a>¶
都今苑内故王城是也又卜瀍水東召公往營之是為¶
成周今河南府故洛城是也　續漢志河南周公所城¶
雒邑也春秋時謂之王城東城門名鼎門北城門名乾¶
祭(帝王世紀曰河南/城西有郟鄏陌)雒陽縣周時號成周(地道記曰王/城去雒城四)¶
(十/里)¶
　　豫州太華外方之間北得河陽漸冀州之南¶
郡縣志太華山在華州華隂縣南八里嵩髙山在河南¶
府登封縣北八里亦名外方山河陽縣南城在縣西四¶
<pb:KR1c0026_WYG_006-6b>¶
面臨河即孟津之地亦謂之富平津(唐屬河南府/後為孟州)冀州¶
之南河内(襄王以河内/賜晉文公)¶
　　鎬京　宗周　西都　豐　洛邑　王城今河南¶
　　　成周今洛陽(並見前/)¶
　　申　犬戎　戲¶
申國今鄧州南陽縣　犬戎周語穆王將征犬戎注西¶
戎之别名在荒服漢匈奴傳隴以西有畎戎　戲郡縣¶
志古戲亭在京兆府昭應縣(本周驪戎國秦為驪邑漢/改新豐唐改昭應今臨潼)¶
<pb:KR1c0026_WYG_006-7a>¶
(縣/)東北三十里周幽王為犬戎所逐死於戲幽王陵在¶
縣東北二十五里¶
　鄭¶
　　宗周畿内咸林之地今京兆鄭縣¶
郡縣志古鄭城在華州鄭縣西北二里(漢屬京兆後魏/置東雍州攺為)¶
(華/州)鄭縣其地一名咸林世本桓公居咸林宋忠云舊地¶
名封桓公乃名為鄭史記魏築長城自鄭濵洛今州東¶
南三里魏長城是也秦紀武公十一年初縣鄭¶
<pb:KR1c0026_WYG_006-7b>¶
　　濟洛河潁之間　虢鄶　鄢蔽補丹依疇厯華君¶
　　之土也　取十邑之地　右洛左濟　前莘後河¶
　　食溱洧焉　今河南新鄭(鄢音/偃)¶
濟水在孟州濟源縣西北三里(本軹縣/屬河内)平地而出有二¶
源東源周回七百步深不可測西源周囘六百八十五¶
步深一丈源出王屋山山海經云王屋之山㶌水出焉¶
郭璞注云㶌沇水之源沇水出王屋縣王屋山東流至¶
濟源縣而名濟水又南流一百廿里而入于河孔安國¶
<pb:KR1c0026_WYG_006-8a>¶
云濟水入河並流十數里而南截河又並流數里而溢¶
自溢處又東南流二百三十里至鄭州滎澤縣(本漢滎/陽縣地)¶
　洛水出商州洛陽縣西冢嶺山東北流至河南府鞏¶
縣㑹伊瀍澗之水東經洛汭北對郎渚謂之洛口亦名¶
什谷而入河　河東流經鞏縣又東流孟州汜水縣本¶
成臯縣一名虎牢　潁水出河南府陽城縣乾山(乾音/干)¶
自汝州襄城縣流入潁昌府長社縣自長社流入臨潁¶
縣自順昌府汝隂縣流入潁上縣至夀春府下蔡縣入¶
<pb:KR1c0026_WYG_006-8b>¶
淮　韋昭注四水之間謂左濟右洛前潁後河(濟夲作/泲音姊)¶
　虢東虢虢仲之後水經注索水東逕虢亭南應劭曰¶
滎陽故虢之國(今鄭/州)郡縣志孟州汜水縣古東虢國鄭¶
之制邑漢之成臯縣一名虎牢(襄二年諸侯城虎牢十/年諸侯城虎牢而戍之)¶
史記注徐廣曰虢在成臯左傳注虢今滎陽　鄶周語¶
鄶由叔妘是求利離親者也(詩作檜/見前)　鄢國語鄢之亡¶
也由仲任(注鄢妘姓之國/為鄭武公所滅)春秋鄭伯克段于鄢漢地理¶
志陳留郡鄢縣應劭曰克段于傿是也郡縣志故鄢城¶
<pb:KR1c0026_WYG_006-9a>¶
在宋州寜陵縣(今屬/拱州)南五十三里漢鄢縣鄭伯克段於¶
此史記韓世家秦伐敗我鄢　蔽補丹依(未詳/)　疇國¶
語作㽥(周語摰疇之國也由大/任注摰疇二國任姓)　厯(未詳/)　華水經注¶
黄水東南流經華城西韋昭曰華國名史記秦昭王二¶
十四年白起攻魏拔華陽走芒夘司馬彪曰華陽在密¶
縣(今屬鄭/縣亭名)史記正義故華城在鄭州管城南三十里¶
詩正義云八國韋昭注云八邑　前莘後河鄭語曰前¶
莘後河注莘莘國也郡縣志故莘城在汴州陳留縣東¶
<pb:KR1c0026_WYG_006-9b>¶
北三十五里古莘國　溱洧郡縣志溱水源出鄭州新¶
鄭縣西北三十里平地洧水縣西北二十里灌潁渠(見/前)¶
鄭語主芣騩而食溱洧(注芣騩山名主為神主食謂居/其土食其水郡縣志大騩山在)¶
(河南府密縣東南五十里本具茨山/黄帝見大隗扵具茨故亦謂大騩)新鄭郡縣志新鄭¶
縣本有熊氏之墟又為祝融之墟於周為鄭武公之國¶
都韓哀侯滅鄭自平陽徙都之秦為潁川郡漢為新鄭¶
縣屬河南郡隋重置屬鄭州　鄭語史伯對曰王室將¶
卑戎狄必昌不可偪也當成周者(雒/邑)南有荆蠻申呂應¶
<pb:KR1c0026_WYG_006-10a>¶
鄧陳蔡隋唐北有衞燕翟鮮虞潞洛泉徐蒲西有虞虢¶
晉隗霍楊魏芮東有齊魯曹宋滕嶭鄒莒是非王之支¶
子母弟甥舅也則皆蠻荆戎翟之人也非親則頑不可¶
入也公曰南方不可乎對曰荆重黎之後也若周衰其¶
必興矣姜嬴荆芊實與諸姬代相干也(姜齊姓嬴秦/姓芊楚姓)公¶
曰謝西之九州何如(謝宣王之舅申伯之國也今在南/陽謝西有九州一千五百家曰州)¶
(北後漢志棘陽縣東/  一百里有謝城)對曰其民沓貪而忍不可因也惟¶
謝郟之間(郟南謝北虢鄶在焉郟後屬鄭鄭衰楚取之/  傳曰郟敖葬郟是也  郡縣志郟城縣本)¶
<pb:KR1c0026_WYG_006-10b>¶
(鄭地屬/汝州)其冡君驕侈其民怠沓其君而未及周徳是易¶
取也且可長用也公曰若周衰諸姬其孰興對曰其在¶
晉乎　幽王八年而桓公為司徒九年而王室始騷十¶
一年而斃及平王末而秦晉齊楚代興¶
　齊¶
　　爽鳩氏之墟¶
左傳晏子曰昔爽鳩氏始居此地(少皥氏/之司寇)季萴因之(虞/夏)¶
(諸/侯)有逢伯陵因之(殷諸/侯)蒲姑氏因之(殷周之間代逢公/  慱昌縣北有蒲)¶
<pb:KR1c0026_WYG_006-11a>¶
(姑城里郡縣志薄姑故城在青州博昌縣東北/六十  今博興縣  齊世家胡公徙都薄姑)而後太¶
公因之　地理志成王時薄姑氏與四國共作亂成王¶
滅之以封師尚父¶
　　營丘¶
地理志齊郡臨淄縣師尚父所封臣瓚曰臨淄即營丘¶
也今齊之城中有丘即營丘　郡縣志營丘在青州臨¶
淄縣北百步外城中爾雅曰水出其前經其左曰營丘¶
今臨淄城中有丘淄水出其前經其左故曰營丘¶
<pb:KR1c0026_WYG_006-11b>¶
　　九畿¶
大司馬九畿方千里曰國畿其外侯甸男采衞蠻夷鎮¶
藩(畿言其/有界畫)¶
　　東至于海¶
吳公子札曰表東海者其太公乎　地理志太公以齊¶
地負海舄鹵通魚鹽之利　漢田肯曰齊東有琅琊即¶
墨之饒琅琊密州東至大海一百六十里即墨縣屬萊¶
州海在縣東四十三里又在縣南百里即墨故城在膠¶
<pb:KR1c0026_WYG_006-12a>¶
水縣東南六十里　齊語通魚鹽於東萊　爾雅十藪¶
齊有海隅　齊世家自泰山屬之琅邪北被于海¶
　　西至于河¶
春秋正義九河故道河間成平以南平原鬲縣以北徒¶
駭最西以次而東齊之西竟當在九河之最西(徒駭齊/之西界)¶
(寰宇記在/滄州清池)¶
　　南至于穆陵¶
郡縣志穆陵山在沂州沂水縣一百九十里¶
<pb:KR1c0026_WYG_006-12b>¶
　　北至于無棣¶
郡縣志滄州鹽山縣本齊無棣邑漢置髙城縣屬渤海¶
郡隋改鹽山無棣河在饒安縣南二十里無棣縣隋置¶
以南臨無棣溝因以為名¶
　　岱山之隂濰淄之野　紀侯¶
史記泰山之陽則魯其隂則齊齊帶山海膏壤千里¶
禹貢海岱惟青州東北據海西南據岱岱即泰山也(在/兖)¶
(州/)　左傳晉伐齊東侵及濰　禹貢青州濰淄其道濰¶
<pb:KR1c0026_WYG_006-13a>¶
水出密州莒縣濰山北東至青州博興縣(本博/昌)入海淄¶
水出淄州淄川縣原山東至青州夀光縣(博昌/故城)入濟¶
紀侯(見前/)齊語桓公正封疆東至于紀酅¶
　魏¶
　　虞舜夏禹所都之地¶
舜都蒲坂(河中府/河東縣)禹都平陽(晉州臨/汾縣)安邑(陜州/夏縣)孔氏曰¶
魏皆近之¶
　　冀州雷首之北析城之西¶
<pb:KR1c0026_WYG_006-13b>¶
郡縣志雷首山一名中條山在河中府河東縣南十五¶
里陜州(今屬/解州)安邑縣南二十里析城山在河南府王屋¶
縣(今屬/孟州)西北六十里峰四面其形如城有南門焉故曰¶
析城在澤州陽城縣西南七十五里¶
　　南枕河曲北涉汾水¶
地理志魏國在晉之南河曲故詩曰彼汾一曲寘諸河¶
之側　左傳秦伯師于河西魏人在東(今河北縣扵秦/為在河之東)¶
　水經河水又東永樂澗水注之(注水北出于薄山南/流逕河北縣故城西)¶
<pb:KR1c0026_WYG_006-14a>¶
(故魏國今河/中府永樂縣)汾水出太原汾陽縣北管涔山(今憲州/靜樂縣)西¶
過皮氏縣南(河中府/龍門縣)又西至汾隂縣北西注于河(河中/府滎)¶
(河/縣)¶
　　舜耕於厯山陶於河濵¶
郡國志河東蒲坂有雷首山注縣南二十里有厯山舜¶
所耕處　括地志蒲州河東縣雷首山亦名厯山南有¶
舜井　郡縣志媯汭水源出河東縣南雷首山州城即¶
蒲坂城也城中有舜廟城外有舜宅及二妃壇故陶城¶
<pb:KR1c0026_WYG_006-14b>¶
在縣北四十里　尚書大傳曰舜陶於河濵　括地志¶
陶城在縣北三十里¶
　　與秦晉鄰國日見侵削¶
孔氏曰西接於秦北鄰於晉　左傳桓三年芮伯萬出¶
居于魏四年王師秦師圍魏執芮伯以歸閔元年晉侯¶
滅魏¶
　唐¶
　　帝堯舊都　太原晉陽是堯始都此後乃遷河東¶
<pb:KR1c0026_WYG_006-15a>¶
　　平陽¶
地理志太原晉陽縣故詩唐國河東平陽縣堯都也在¶
平河之陽　帝王世紀帝堯始封於唐今中山唐縣是¶
也堯在焉唐水在西北入唐河後又徙晉陽及爲天子¶
都平陽於詩風爲唐國　晉陽漢太原郡所治龍山在¶
西北晉水所出北齊分晉陽置龍山縣隋開皇十年改¶
龍山曰晉陽而以古晉陽為太原縣自北漢劉氏以前¶
郡治太原晉陽二縣太平興國四年王師下北漢徙州¶
<pb:KR1c0026_WYG_006-15b>¶
治陽曲縣(本漢狼/孟縣地)而空其故城(通志今平定軍有/古晉陽城是其地)　平¶
陽隋改平河縣屬晉州又改臨汾(堯廟在縣東/八里汾水東)¶
　　成王封叔虞於堯之故墟曰唐侯南有晉水至子¶
　　燮改為晉侯¶
郡縣志太原府本髙辛氏之子實沈又金天氏之子臺¶
駘之所居也又為唐國帝堯為唐侯所封又為夏禹所¶
都(帝王世紀禹自/安邑都晉陽)周成王以封弟叔虞晉水源出晉陽¶
縣西南懸甕山東入汾水經注曰出懸甕山東過其縣¶
<pb:KR1c0026_WYG_006-16a>¶
南智伯遏晉水灌晉陽城　故唐城在晉陽縣北二里¶
堯所築唐叔虞之子燮父徙都之所(晉祠一名王祠叔/虞祠也在縣西南)¶
(十二/里)¶
　　冀州太行恒山之西太原太岳之野¶
太行山連亘河北諸州為天下之脊　郡縣志恒山在¶
定州恒陽縣北百四十里(今中山府/曲陽縣)　太原臺駘之所¶
居晉荀呉敗狄于大鹵中國以髙平曰太原夷狄曰大¶
鹵其實一也秦初置太原郡治晉陽即太原(見前/)　太¶
<pb:KR1c0026_WYG_006-16b>¶
岳郡縣志霍山一名太岳在晉州霍邑縣東三十里禹¶
貢壺口雷首至于太岳鄭𤣥注曰今河東彘縣霍太山¶
是也(霍邑本/彘縣)¶
　　成侯南徙居曲沃近平陽¶
左傳注曲沃在河東聞喜縣(晉别封成/師之邑)　聞喜縣唐屬¶
絳州(今屬/解州)¶
　　穆侯又徙於絳¶
郡縣志故翼城在絳州翼城縣東南十五里晉故絳都¶
<pb:KR1c0026_WYG_006-17a>¶
也¶
　秦¶
　　秦者隴西谷名　近雍州鳥鼠之山¶
地理志秦今隴西秦亭秦谷　輿地廣記秦州隴城縣¶
有秦谷　郡縣志鳥鼠山今名青雀山在渭州渭源縣¶
西七十六里渭水所出凡有三源並下其同穴鳥如家¶
雀色小青其䑕如家䑕色小黄(本漢首陽縣地理志鳥/䑕同穴山在西南  渭)¶
(源縣熙寜三年置渭/源堡屬熈州狄道縣)　爾雅山海經注其鳥為鵌其䑕¶
<pb:KR1c0026_WYG_006-17b>¶
為鼵共處一穴䑕在内鳥在外故山以為名　禹貢注¶
鳥䑕共為雌雄同穴處此山(張氏地理記/不為牝牡)　沙州記寒¶
嶺去大陽川三十里有雀䑕同穴之山¶
　　非子養馬於汧渭之間孝王封非子為附庸邑之¶
　　於秦谷¶
地理志汧水出右扶風汧縣西北入渭今隴州汧源縣¶
本汧縣在汧水之北　郡縣志汧水在隴州汧陽縣南¶
一里渭水在南由縣南四十里本汧縣之地又在鳯翔¶
<pb:KR1c0026_WYG_006-18a>¶
府岐山縣南三十里　括地志故汧城在隴州汧源縣¶
南三里(世紀云襄公徙/居汧即此城)　郿縣故城在岐州郿縣東北¶
十五里文公東獵汧渭之㑹卜居之乃營邑焉即此城¶
也(今按汧渭之/間當在隴州)¶
　　襄公討西戎以救周平王東遷王城乃以岐豐之¶
　　地賜之遂横有周西都宗周畿内八百里之地¶
　　東至迆山在荆岐終南惇物之野¶
西戎犬戎　王城(見前/)　岐豐岐陽在鳯翔府扶風縣¶
<pb:KR1c0026_WYG_006-18b>¶
岐陽鎮(漢美陽/縣地)豐通典周文王作酆今京兆府長安縣¶
西北靈臺鄉豐水上是也(岐山在鳯翔府岐山縣東北/豐水出京兆府鄠縣東南北)¶
(流入/渭)　宗周豐鎬宗廟所在漢婁敬曰秦地被山帶河¶
四塞以為固(呂氏曰敬所談秦之/形勢乃周之形勢也)　迆山孔氏曰迆謂¶
靡迆禹貢無迆山　荆山郡縣志在京兆府富平縣(今/屬)¶
(耀/州)西南二十五里在岐山東禹貢荆岐既旅是也(北條/荆山)¶
(漢志在左馮/翊懐徳縣南)　岐山亦名天柱山在鳯翔府岐山縣東¶
北十里　終南山在京兆府萬年縣南五十里鳯翔府¶
<pb:KR1c0026_WYG_006-19a>¶
郿縣南三十里　惇物山漢志垂山古文以為敦物在¶
扶風武功縣東(郡縣志武功葢在渭水/南今鳯翔府郿縣地)¶
　　徳公又徙雍¶
雍縣漢屬右扶風故城在鳯翔府天興縣南七里¶
　陳¶
　　太皥虙犧氏之墟¶
左傳陳太皥之虛也　稽古録都宛丘(今淮寜府/宛丘縣)　郡¶
縣志包羲氏神農氏並都此¶
<pb:KR1c0026_WYG_006-19b>¶
　　封嬀滿於陳都於宛丘之側(見/前)在豫州之東西望¶
　　外方東不及明豬(明音/孟)¶
外方(見前/)　明豬禹貢謂之孟豬職方氏謂之望諸春¶
秋傳謂之孟諸史記謂之明都漢志謂之盟豬其實一¶
也郡縣志孟諸澤在宋州(今應/天府)虞城縣西北十里周迴¶
五十里俗號盟諸澤(漢志盟諸澤在梁國睢陽縣東北/  虞城本漢虞縣葢此澤介乎二)¶
(邑之/間)¶
　檜¶
<pb:KR1c0026_WYG_006-20a>¶
　　祝融之墟在外方之北滎波之南居溱洧之間¶
　　祝融氏名黎其後八姓唯妘姓檜¶
左傳鄭祝融之虛也　滎波職方氏豫州其川滎洛其¶
浸波溠是為二水郡縣志滎澤鄭州滎縣北四里禹貢¶
濟水亦不復入鄭康成謂滎今塞為平地滎陽民猶謂¶
其處為滎澤(嶭氏曰濟源謂之沇東流于濟至懐州修/武縣入河河水泛溢則南北被為滎澤左)¶
(傳衛侯及狄戰扵滎澤在河之北孔潁逹説滎澤跨河/南北是也蔡氏曰今濟水但入河不復過河之南滎水)¶
(受河水有石門謂之滎口石門易氏曰孔安國/言滎澤在敖倉東南  水經濟水東合滎瀆)　水經¶
<pb:KR1c0026_WYG_006-20b>¶
注榖水又東波水注之山海經瞻諸山西三十里婁𣵠¶
之山波水出于其隂謂之百答水北流注于榖(爾雅云/水自洛)¶
(出為波在/河南府)　溱洧(見前/)　祝融八姓鄭語史伯曰己姓¶
昆吾蘇顧温董董姓鬷夷豢龍彭姓彭祖豕韋諸稽秃¶
姓舟人妘姓鄔鄶路偪陽曹姓鄒莒芊姓夔越荆斟姓¶
無後孔氏曰檜祝融之後復居祝融之墟¶
　　北隣於虢¶
地理志河南郡滎陽縣(滎陽成/臯見前)應劭曰故虢國今虢亭¶
<pb:KR1c0026_WYG_006-21a>¶
是也(郡縣志縣東至/鄭州六十里)　左傳制巖邑也虢叔死焉注虢¶
叔東虢君也虢國今滎陽縣成臯縣故虎牢或曰制¶
寰宇記東虢即今成臯¶
　曹¶
　　兖州陶丘之北¶
陶丘郡縣志曹州(今興/仁府)理中城葢古之陶丘也一名左¶
城帝王世紀舜陶于河濵即禹貢之陶丘今濟隂定陶¶
西有陶丘是也爾雅曰再成為陶丘(成猶/重也)漢志在定陶¶
<pb:KR1c0026_WYG_006-21b>¶
西南陶丘亭水經注墨子以為釡丘竹書紀年魏襄王¶
十九年嶭侯來㑹于釜丘嶭氏曰陶丘在廣濟軍定陶¶
縣¶
　　封叔振鐸於曹今濟隂定陶¶
郡縣志曹州濟隂縣本漢定陶縣之地屬濟隂郡於周¶
為曹國之地曹國在州東北三十七里濟隂界故定陶¶
城是也(在縣東北四十七里自曹叔至伯陽凡十八葉/  後魏於定陶城置西兖州周武帝改為曹州)¶
(隋置濟隂縣年定陶舊為濟隂縣之鎮/太平興國三  置廣濟軍分為定陶縣)　水經注定陶¶
<pb:KR1c0026_WYG_006-22a>¶
縣故三鬷國三鬷亭在濟隂縣東北四十九里¶
　　在雷夏菏澤之野(菏音/柯)¶
雷夏山海經云澤中有雷神龍身而人頰鼓其腹則雷¶
然則本夏澤也因其神名之曰雷夏　郡縣志雷夏澤¶
在濮州雷澤縣北郭外(括地志在縣/郭外西北)灉沮二水㑹同此¶
澤(隋開皇六年於郕陽縣置雷/澤縣因縣北雷夏澤為名)菏澤在曹州濟隂縣東¶
北九十里故定陶城東北濟隂縣南三里其地有菏山¶
故名其澤為菏澤(今東平濟南淄川北海界中有/水流入于海謂之清河實菏澤)　水¶
<pb:KR1c0026_WYG_006-22b>¶
經濟水又東北菏水東出焉　嶭氏曰菏水分濟自興¶
仁府乗氏縣東至單州魚臺縣為荷澤入泗　郡縣志¶
兖州魚臺縣本漢方與縣菏水即濟水也一名五丈溝西自¶
金鄉縣界流入去縣十里又東南流合泗水泗水東北¶
自任城縣流入經縣東與菏水合又東流入徐州沛縣¶
界¶
　　帝堯嘗遊成陽葬焉舜漁於雷澤¶
地理志濟隂郡成陽縣有堯冢靈臺禹貢雷澤在西北¶
<pb:KR1c0026_WYG_006-23a>¶
　史記堯作遊成陽正義曰濮州雷澤縣是　郡縣志¶
雷澤縣本漢郕陽縣古郕伯國周武王封弟季載於郕¶
漢以為縣堯陵在縣西三里自堯即位至永嘉三年二¶
千七百二十一年記于碑(堯母廟在縣西南四里春皇/覽云堯冡在成陽呂氏  秋)¶
(堯葬穀林皇甫謐云穀林即成陽帝後漢肅宗元和二/年使使者祠唐堯扵成陽靈臺安  延光三年又祠注)¶
(云郭緣生述征記曰成陽縣東南有堯母慶都墓上有/祠廟堯母陵俗亦名靈臺大母  金石錄漢成陽靈臺)¶
(碑亦以為/堯母冢)雷澤(見前/)郡縣志厯山在雷澤縣西北十六¶
里(史記舜耕厯山姚墟在縣東十三里舜生於姚墟呂/馮衍顯志賦臯陶釣於靁澤兮頼虞舜而後親注)¶
<pb:KR1c0026_WYG_006-23b>¶
(氏春秋舜漁於雷/澤今書臯陶未詳)¶
　　夾於魯衞之間¶
郡縣志曹州東至兖州三百七十里(魯/地)西北至滑州二¶
百里(衞/地)¶
　豳¶
　　邰¶
郡縣志京兆府武功縣(後周於故/斄城置)古有邰國堯封后稷¶
之地故斄城(邰音/同)一名武功城在縣西南二十二里古¶
<pb:KR1c0026_WYG_006-24a>¶
邰國(后稷祠姜嫄祠在/縣西南二十二里)　帝王世紀后稷始封邰今扶¶
風斄是也¶
　　栒邑¶
郡縣志栒邑故城在邠州三水縣東二十五里即漢栒¶
邑縣屬右扶風古郇國也左傳云邭文之昭也古豳城¶
在縣西三十里公劉始都之處¶
　　雍州岐山之北原隰之野　大王又避戎狄之難¶
　　而入處於岐陽¶
<pb:KR1c0026_WYG_006-24b>¶
岐山(見前/)　原隰(見前/隰原)　岐陽郡縣志鳯翔府岐陽縣¶
貞觀七年置以在岐山之南故因名之(今省為鎮/入扶風)¶
　　周公出居東都¶
金縢周公居東二年居國之東也鄭氏謂避居東都未¶
知何據¶
　　豳公¶
帝王世紀公劉徙邑於豳詩稱于豳斯館今新平漆之¶
東有豳亭是也(括地志豳州新平縣即漢/之地豳州間元改為邠)大王徙邑於¶
<pb:KR1c0026_WYG_006-25a>¶
岐山之陽南有周原始改號曰周¶
　小雅　大雅¶
　　西都豐鎬(見前/)¶
　魯頌¶
　　少昊摰之墟國中有大庭氏之庫(見前/)　徐州大¶
　　野蒙羽之野¶
郡縣志鄆州鉅野縣(今屬/濟州)大野澤一名鉅野在縣東五里¶
南北三百里東西百餘里(地理志在山陽/郡鉅野縣北)爾雅十藪魯¶
<pb:KR1c0026_WYG_006-25b>¶
有大野西狩獲麟於此澤(獲麟澤在縣/東十二里)蒙山在沂州新¶
泰縣東南八十八里書曰蒙羽其藝又蒙山在沂州費¶
縣西北八十里東蒙山在縣西北七十五里(顓㬰為/東蒙主)羽¶
山在海州朐山縣西北一百里(殛鮌/即此)沂州臨沂縣東南¶
一百一十里與朐山縣分界(地理志蒙山在泰山郡蒙/隂縣西南今沂州費縣羽)¶
(山在東海郡祝其縣/南今海州胊山縣)¶
　　淮上　淮夷(見前/)¶
　　命魯郊祭天三望¶
<pb:KR1c0026_WYG_006-26a>¶
三望公羊傳泰山河海(左傳注分野之/星國中山川)　劉氏春秋意¶
林曰魯之有天子禮樂殆周之末王賜之非成王也魯¶
惠公使宰讓請郊廟之禮於天子天子使史角往惠公¶
止之其後在魯實始為墨翟之學(見呂氏/春秋)使成王之世¶
魯已郊矣則惠公奚請惠公之請也殆由平王以下乎¶
　商頌¶
　　契所封之地¶
括地志商州東八十里商洛縣本商邑古之商國卨所¶
<pb:KR1c0026_WYG_006-26b>¶
封(漢𢎞農/郡商縣)¶
　　閼伯之墟封微子啟為宋公在徐州泗濵西及豫¶
　　州盟豬之野¶
郡縣志宋州禹貢豫州之域即髙辛氏之子閼伯所居¶
商丘今州治是也周為青州之域宋城縣漢睢陽縣州¶
城古閼伯之墟契孫相土亦都於此春秋為宋國都(今/應)¶
(天/府)自微子至君偃三十三世為齊楚魏所滅　地理志¶
周封微子於宋今之睢陽是也本陶唐氏火正閼伯之¶
<pb:KR1c0026_WYG_006-27a>¶
墟¶
　　泗濵¶
泗濵泗水在兖州泗水縣至淮陽軍宿遷縣南入淮¶
　　盟豬(見前/)¶
左傳文十年宋逆楚子遂道以田孟諸爾雅十藪呂氏¶
春秋九藪宋有孟諸¶
詩譜曰魯人大毛公為故訓傳於其家(釋文云河間/人大毛公)河¶
間獻王得而獻之以小毛公為博士(儒林傳毛公趙人/為河間獻王博士)¶
<pb:KR1c0026_WYG_006-27b>¶
(後漢儒林傳趙人毛萇郡縣志毛/公墓在瀛州髙陽縣東南三十里)　鄭𤣥字康成北海¶
髙密人(髙密縣隋唐屬密州郡縣/志鄭𤣥墓在縣西七十里)著毛詩譜(經典序録/鄭𤣥詩譜)¶
(二卷徐整暢/太叔裘隱)¶
　¶
　¶
　¶
　¶
　詩地理攷卷六¶

