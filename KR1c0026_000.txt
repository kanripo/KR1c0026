# -*- mode: mandoku-view -*-
#+TITLE: 詩地理攷
#+DATE: 2015-09-23 09:36:43
#+PROPERTY: JUAN 0
<pb:KR1c0026_WYG_000-1a>¶
欽定四庫全書　　　　經部三¶
　詩地理攷　　　　　　詩類¶
　　提要¶
　　　　(臣/)等謹案詩地理攷六卷宋王應麟撰其書¶
　　　　全録鄭氏詩譜又旁採爾雅說文地志水經¶
　　　　以及先儒之言凡涉於詩中川谷地名者薈¶
　　　　萃成編然皆兼采諸書案而不斷故得失徃¶
　　　　徃並存如小雅六月之四章玁狁匪茹整居¶
<pb:KR1c0026_WYG_000-1b>¶
　　　　焦穫侵鎬及方至於涇陽其五章曰薄伐玁¶
　　　　狁至於太原其地於周為西北鎬方在涇陽¶
　　　　外焦穫又在其外而太原更在焦穫之外故¶
　　　　劉向疏稱千里之鎬猶以為逺孔頴達乃引¶
　　　　郭璞爾雅注池陽之瓠中以釋焦穫考漢書¶
　　　　池陽屬左馮翊而涇陽屬安定不應先至焦¶
　　　　穫乃至涇陽頴達又以太原為晉陽是玁狁¶
　　　　西來周師東出尤乖地理之實殊失訂正又¶
<pb:KR1c0026_WYG_000-2a>¶
　　　　大雅韓奕首章曰奕奕梁山其六章曰溥彼¶
　　　　韓城燕師所完應麟引漢志夏陽之梁山通¶
　　　　典同州韓城縣古韓國以存舊說兼引王肅¶
　　　　言燕為北燕國及𣵠郡方城縣有韓侯城以¶
　　　　備叅攷不知漢王符潜夫論曰昔周宣王時¶
　　　　有韓其國近燕水經注亦曰髙梁水首受㶟¶
　　　　水於戾陵堰水此有梁山是王肅之説確有¶
　　　　明證應麟兼持兩端亦失斷制然如騶虞毛¶
<pb:KR1c0026_WYG_000-2b>¶
　　　　𫝊云仁獸賈誼新書則曰騶者天子之囿俟¶
　　　　我于著毛𫝊云門屏之間曰著漢志則以為¶
　　　　濟南著縣彪池北流毛傳云彪流貌水經注¶
　　　　則有彪池水十道志亦謂彪池一名聖女泉¶
　　　　兼采異聞亦資考證他如二子乘舟引左傳¶
　　　　盜待于莘之說秦穆三良引括地志冡在雍¶
　　　　縣之説皆經無明文而因事以存其地其徴¶
　　　　引實為該洽固説詩者所宜考也乾隆四十三¶
<pb:KR1c0026_WYG_000-3a>¶
　　　　年九月恭校上¶
　　　　　　　　總纂(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶

